---
title: "Ordlista för Finance and Operations"
description: "I den här ordlistan definieras viktiga termer och begrepp i Microsoft Dynamics 365 for Finance and Operations, Enterprise Edition."
author: tonyafehr
manager: AnnBe
ms.date: 07/25/2017
ms.topic: article
ms.prod: 
ms.service: dynamics-ax-applications
ms.technology: 
audience: Application User
ms.reviewer: tfehr
ms.search.scope: Core, AX 7.0.0, Operations, UnifiedOperations
ms.custom: 44101
ms.assetid: d4e01957-69a0-4c92-91c5-4646c8b0cad8
ms.search.region: Global
ms.author: tfehr
ms.search.validFrom: 2016-02-28
ms.dyn365.ops.version: AX 7.0.0
ms.translationtype: HT
ms.sourcegitcommit: 7e0a5d044133b917a3eb9386773205218e5c1b40
ms.openlocfilehash: 04f47b838bb5ca0d22f36855c3a969d4c38430de
ms.contentlocale: sv-se
ms.lasthandoff: 09/29/2017

---

# <a name="finance-and-operations-glossary"></a>Ordlista för Finance and Operations

[!include[banner](../includes/banner.md)]

I den här ordlistan definieras viktiga termer och begrepp i Microsoft Dynamics 365 for Finance and Operations, Enterprise Edition. 

### <a name="a"></a>**A**

###### <a name="accounting-journal"></a>**redovisningsjournal**

En journal som används för att registrera de ekonomiska följderna av redovisningshändelser i ett redovisningssystem.

###### <a name="accounting-rule"></a>**redovisningsregel**

En regel i ett redovisningssystem som styr principerna, metoder och procedurerna för att klassificera, registrera och rapportera de ekonomiska följderna av redovisningshändelser.

###### <a name="ach-automated-clearing-house"></a>**ACH (Automated Clearing House)**

Ett elektroniskt betalningssystem i USA som underlättar betalningsöverföringar mellan bankkonton för den mottagande och avsändande parten.

###### <a name="actual-quantity"></a>**faktisk kvantitet**

Den uppmätta kvantitet som matas in eller ut från en aktivitet.

###### <a name="address-verification"></a>**adressverifiering**

Den tjänst som tillhandahålls av ett kreditkortsföretag och som validerar att den faktureringsadress som anges av en kortinnehavare matchar informationen hos den utfärdande banken.

###### <a name="aging"></a>**åldersfördelning**

Processen för att klassificera tidsperioder efter ålder.

###### <a name="aging-period"></a>**åldersfördelningsperiod**

Antal dagar i en tidsperiod som används för att rapportera ett förfallet kundbetalningssaldo.

### <a name="b"></a>**B**

###### <a name="balance-sheet"></a>**balansräkning**

En redogörelse för det ekonomiska läget för en organisation som rapporterar status för tillgångar, skulder och eget kapital vid ett angivet datum.

###### <a name="balance-sheet-account"></a>**balansräkningskonto**

Ett konto som beskriver värdesförändringarna som rapporterats i en balansräkning.

###### <a name="bank-reconciliation"></a>**bankavstämning**

En metod för att stämma av ett redovisningskonto som motsvarar ett bankkonto genom att matcha poster i huvudbokskontot mot bankutdragsposter.

###### <a name="batch-attribute"></a>**batchattribut**

Ett produktattribut för en processbatch eller en överföringsbatch.

###### <a name="best-before-date"></a>**bäst-före-datum**

Ett rekommenderat datum då produkten har optimal kvalitet eller bästa möjliga egenskaper.

###### <a name="best-before-period"></a>**bästföretid**

Den tidsperiod då produkten har optimal kvalitet eller de bästa egenskaperna.

###### <a name="bill-of-exchange"></a>**växel**

Ett källdokument som anger en ovillkorlig begäran om att en tredje part ska betala en annan part på begäran.

###### <a name="blocking"></a>**spärra**

Åtgärden att spärra ett dokument eller en produkt.

###### <a name="bom-bill-of-materials"></a>**strukturlista**

En lista över produkter och kvantiteter som krävs för att producera en produkt.
###### <a name="budget-control"></a>**budgetkontroll**

En metod för att auktorisera omkostnader endast när budgetmedel kan reserveras för att uppfylla framtida betalningsutfästelser.

###### <a name="budget-control-dimension"></a>**budgetkontrolldimension**

En kombination av aktiva värden för ekonomiska dimensioner som används för att fördela budgetmedel för att betala för planerade aktiviteter.

###### <a name="budget-control-rule"></a>**budgetkontrollregel**

Kodningen av ett affärsbeslut för att kontrollera utfästa och verkliga omkostnader mot tillgängliga budgeterade medel som allokerats för detaljerade eller sammansatta aktiviteter som definieras av giltiga värdekombinationer för budgetkontrolldimensioner.

###### <a name="budget-cycle-time-span"></a>**tidsrymd för budgetcykel**

En tidsperiod som anges som ett antal räkenskapskalenderperioder. Budgetperioden kan vara en annan än redovisningsperioden.

###### <a name="budget-group"></a>**budgetgrupp**

En uppsättning värden för ekonomisk dimension i en budgetdimensionshierarki som används för att beräkna sammanlagda budgetmedel allokerade till överordnade värden för ekonomisk dimension genom att summera budgetmedel som allokerats till överordnade värden för ekonomisk dimension.

###### <a name="budget-model"></a>**budgetmodell**

En planeringsstruktur som används för att planera budgetmedelallokeringar och omkostnader.

###### <a name="bulk-item"></a>**bulkartikel**

En receptartikel som lagts till i en produktleveransaktivitet.

###### <a name="bundle"></a>**bunt**

Kombinationen av ett antal produkter som är till försäljning som en enhet.

###### <a name="business-unit"></a>**affärsenhet**

En halvautonom driftenhet som skapas för att uppfylla strategiska affärsmål.

### <a name="c"></a>**C**

###### <a name="capacity-load"></a>**kapacitetsbeläggning**

Den maximala mängden tidsplanerat arbete som en resurs kan utföra vid en obligatorisk kapacitetsnivå.

###### <a name="capacity-planning"></a>**kapacitetsplanering**

En metod för att bestämma resurskapacitetskrav som uppfyller behovet av framtida kapacitet under specifika tidsperioder.

###### <a name="carry-forward-budget"></a>**överförd budget**

Budgeten som överförs från ett räkenskapsår till nästa och som är reserverad för öppna inköpsorder under det nya räkenskapsåret.

###### <a name="cash-generating-unit"></a>**kassagenererande enhet**

Den minsta gruppen av klassificerbara tillgångar som genererar kontanter oberoende av andra tillgångar inom en organisation. Dessa grupper av tillgångar används för att mäta nedskrivningsförluster som kan uppstå.

###### <a name="catch-weight"></a>**faktisk/nominell vikt**

Den faktiska eller nominella vikten för en försäljningsartikel eller en lagerartikel.

###### <a name="chart-of-accounts"></a>**kontoplan**

En lista över huvudkonton.

###### <a name="cogs-cost-of-goods-sold"></a>**KSV (kostnader för sålda varor)**

En redovisningskategori som används för att summera de ekonomiska följderna av produkttillverkning och lagerhållning.

###### <a name="contractor"></a>**leverantör**

En roll för en person som deltar i en leverantör/anställd-relation med en juridisk person.

###### <a name="co-product"></a>**samprodukt**

En artikel som tillverkas med en annan artikel.

###### <a name="cost-center"></a>**kostnadsställe**

En driftenhet där chefer är ansvariga för budgeterade och faktiska omkostnader.

###### <a name="cost-variance"></a>**kostnadsavvikelse**

Skillnaden mellan en förväntad kostnad och en faktisk kostnad.

###### <a name="costing"></a>**kostnadsredovisning**

Processen för att beräkna, tilldela och fördela kostnaden för ekonomiska resurser som anskaffas, produceras eller levereras av en organisation.

###### <a name="ctp-capable-to-promise"></a>**CTP (capable-to-promise)**

Den del av en produktutleverans från tillgängliga verksamhetsresurser och tillgängliga inmatningsprodukter som krävs för att uppfylla ett visst kundbehov.

###### <a name="currency-code"></a>**valutakod**

En alfanumerisk identifierare som representerar en valutaenhet.

###### <a name="cycle-time"></a>**cykeltid**

Den tid det tar att slutföra en aktivitet.

### <a name="d"></a>**D**

###### <a name="dashboard"></a>**instrumentpanel**

Den typiska startsidan i Finance and Operations. På instrumentpanelen ser användarna ett avsnitt för varje arbetsyta som de har tillgång till. Varje avsnitt visar paneler från sammanfattningsavsnitten i den relaterade arbetsytan. Instrumentpanelen består av ett namn och avsnitt med paneler.

###### <a name="data-entity"></a>**datatabell**

En informationsstruktur som representerar dataegenskapen för en enhet.

###### <a name="delegate"></a>**delegate**

En delegate är en typ som representerar referenser till metoder med en viss parameterlista och returtyp.

###### <a name="delivery-note"></a>**följesedel**

Ett affärsdokument som anger leveranser av produkter mellan två parter.

###### <a name="demand-forecast"></a>**efterfrågeprognos**

En förutsägelse av produktefterfrågan.

###### <a name="demand-forecasting"></a>**efterfrågeprognostisering**

En affärsprocess som uppskattar framtida efterfrågan och skapar efterfrågeprognoser baserat på historiska transaktionsdata.

###### <a name="deployable-package"></a>**distribuerbart paket**

Metoden som används för distribution till acceptanstestet för användare (UAT) och produktionsmiljöer.

###### <a name="designer"></a>**designer**

Ett Visual Studio-verktyg som du använder för att skapa, uppdatera och kontrollera dina modellelement.

###### <a name="dimension-based-product-configuration"></a>**dimensionsbaserad produktkonfiguration**

En konfigurationsteknik som används för att skapa produktvarianter genom att välja värden för produktdimensioner.

###### <a name="distinct-product"></a>**specifik produkt**

En unikt identifierbar produkt.

###### <a name="document-management-system"></a>**dokumenthanteringssystem**

En programtjänst för att lagra och hantera dokument i en organisation.

###### <a name="duty"></a>**programbehörighet**

I säkerhetsmodellen är detta en uppsättning programåtkomstprivilegier som krävs för att en användare ska kunna utföra sina ansvarsområden.

### <a name="e"></a>**E**

###### <a name="eft-electronic-funds-transfer"></a>**EFT (elektronisk betalning)**

Ett nätverksbaserat system för att överföra medel från ett bankkonto till ett annat.

###### <a name="event"></a>**händelse**

En händelse låter en klass eller objekt meddela andra klasser eller objekt när något av intresse händer.

###### <a name="epe-every-product-every"></a>**EPE (Every Product Every)**

Ett lean-begrepp som används för att upprätta en regelbundet återkommande produktionscykel.

###### <a name="extension"></a>**tillägg**

Anpassa ett program genom att lägga till funktionalitet i befintlig kod.

### <a name="f"></a>**F**

###### <a name="financial-dimension"></a>**ekonomisk dimension**

En klassificerare för ekonomiska data som skapas från parter, platser, produkter och aktiviteter i en organisation och används för hanteringsrapportering.

###### <a name="financial-dimension-value"></a>**värde för ekonomisk dimension**

Ett dataelement i domänen för en ekonomisk dimension.

###### <a name="financial-statement"></a>**bokslut**

En rapport som anger ekonomisk information och ekonomiskt läge för en organisation.

###### <a name="fixed-cost"></a>**fast kostnad**

En kostnad som inte varierar med ändringar i produktleveransens genomflöde eller utleverans.

###### <a name="fixed-currency"></a>**fast valuta**

En valuta som har en fast valutakurs i förhållande till annan valuta.

###### <a name="fixed-quantity-kanban"></a>**kanban för fast kvantitet**

En typ av kanban som används när antalet kanban som tilldelats en kanban-regel är konstant.

###### <a name="formula"></a>**formel**

En numerisk relation mellan produktionsprocessindata och produktionsprocessutdata.

###### <a name="formula-item"></a>**receptartikel**

Resultatet av en batchprocess som styrs av en formel.

### <a name="g"></a>**G**

###### <a name="general-budget-reservation"></a>**huvudbudgetreservation**

Ett dokument som ofta används inom offentlig sektor för att lägga undan eller öronmärka budgetmedel så att dessa medel inte kan användas för andra ändamål.

###### <a name="grace-period"></a>**respitperiod**

Den tidsperiod efter angivet datum som en skuld kan regleras utan straff.

###### <a name="gst-goods-and-services-tax"></a>**GST (moms)**

En mervärdesskatt som påförs i vissa länder/regioner.

### <a name="i"></a>**I**

###### <a name="intercompany"></a>**koncernintern**

Något som sker mellan eller berör två eller flera juridiska personer som tillhör samma organisation som konsoliderar kontona för alla juridiska personer.

###### <a name="invoice-matching"></a>**fakturamatchning**

En metod för att matcha leverantörsfakturapriser och produktkvantiteter mot inköpsorder och produktinleveranser.

###### <a name="item-allocation-key"></a>**artikelallokeringsnyckel**

En produktfamiljgruppering som används för prognos- och behovsplanering.

###### <a name="item-relation"></a>**artikelrelation**

En referens till artikelallokeringsgruppen eller artikeln och dess produktdimensioner i en kanban-regel.

### <a name="k"></a>**K**

###### <a name="kanban"></a>**kanban**

En signal som anger ett behov av en produktkvantitet.

###### <a name="kanban-flow"></a>**kanban-flöde**

Definierar den sekvens av aktiviteter som utförs för kanban som skapas för en kanban-regel.

###### <a name="kanban-job"></a>**kanban-jobb**

En process eller överföringsaktivitet i ett produktionsflöde som utlöses av en kanban.

###### <a name="kanban-job-consumption"></a>**kanban-jobbförbrukning**

Tillbakadragandet av produktkomponenter från lagret för att kunna slutföra kanban-produktionsjobb.

###### <a name="kanban-rule"></a>**kanban-regel**

En regel i ett lean manufacturing-system som tillämpar policyer för materialplanering och lagerpåfyllnad genom att kontrollera hur processer och överföringsaktiviteter samordnas i produktionsflöden.

### <a name="l"></a>**L**

###### <a name="lean-manufacturing"></a>**lean manufacturing**

En filosofi där tillverkningen främjar resurssnåla produktionsflöden och affärsaktiviteter.

###### <a name="lean-schedule-group"></a>**resurssnål schemagrupp**

Ett sätt att aggregera artiklar för produktion, till exempel baserat på en inställningsgrupp, leveransgrupp eller transportgrupp.

###### <a name="ledger-account"></a>**huvudbokskonto**

En klassificerare som skapats från en kombination av huvudkontovärdet och andra värden för ekonomiska dimensioner som anges i en kontoplan, och som används för att klassificera de ekonomiska följderna av ekonomisk aktivitet.

###### <a name="license-code"></a>**licenskod**

En alfanumerisk nyckel som ger en part rätt att använda programmet eller programkomponenterna enligt villkoren i licensavtalet, och som aktiverar och inaktiverar programmoduler, programkapaciteter och programfunktioner.

###### <a name="liquidity"></a>**likviditet**

Möjligheten för en part att använda kortfristiga tillgångar för att kvitta kortfristiga skulder.

### <a name="m"></a>**M**

###### <a name="master-scheduling"></a>**huvudplanering**

Processen för att skapa en tidtabell för att matcha utbud mot efterfrågan.

###### <a name="model"></a>**modell**

En modell innehåller kodelement och referensmetadata. Den skapas och granskas i Visual Studio.

###### <a name="model-element"></a>**modellelement**

En modell är en grupp av element (källfiler och metadata) som utgör en distribuerbar programlösning. Modellen är en designtidsbegrepp.

### <a name="n"></a>**N**

###### <a name="nbv-net-book-value"></a>**BNV (bokfört nettovärde)**

Värdet för en anläggningstillgång beräknat som differensen mellan originalkostnaden för anläggningstillgången minus dess ackumulerade avskrivningar.

### <a name="o"></a>**O**

###### <a name="object-permission"></a>**objektbehörighet**

En tillåten skapande-, läs-, uppdatering-, borttagnings- eller körningsåtgärd för ett skyddbart objekt.

###### <a name="operating-unit"></a>**driftenhet**

En organisation där kontrollen över ekonomiska resurser och operativa processer delas bland personer som har som uppgift att maximera användningen av knappa resurser, att förbättra processer och att redovisa sitt resultat.

###### <a name="output-product"></a>**slutprodukt**

De fysiska produkter som uppstår genom en aktivitet.

###### <a name="overlayering"></a>**överlagring**

Ett sätt att anpassa källkoden genom att tillhandahålla ny källkod som åsidosätter standardkällkoden.

### <a name="p"></a>**P**

###### <a name="package"></a>**paket**

Ett paket är en kompilerbar och distribuerbar enhet av en eller flera modeller.

###### <a name="party"></a>**part**

En person eller organisation som deltar i ekonomiska aktiviteter.

###### <a name="pegging"></a>**pegging**

Processen för att spåra en kvantitet av en begärd artikel till dess källa.

###### <a name="pegging-event"></a>**pegging-händelse**

En resursflödeshändelse som signalerar efterfrågan på en produkt.

###### <a name="planned-intercompany-demand"></a>**planerad koncernintern efterfrågan**

Uppskattad efterfrågan på en produkt av en juridisk person som antar rollen som leverantör. Den planerade efterfrågan genereras utifrån den planerade efterfrågan på produkten från en underordnad juridisk person.

###### <a name="post"></a>**bokföra**

Att registrera penningvärdet av en ekonomisk händelse på ett visst konto, eller sammanfatta och omklassificera redovisningsjournalkontoposter och dotterbolagsjournalkontoposter till redovisningskontoposter och ett dotterbolags huvudkontoposter.

###### <a name="preparer"></a>**förberedare**

Den person som skapar ett källdokument för att starta en begäran om ekonomiska resurser.

###### <a name="procurement-catalog"></a>**anskaffningskatalog**

En lista med produkterbjudanden som är grupperade efter anskaffningskategori. En anskaffningskatalog används för att begära produkter för intern användning i en organisation.

###### <a name="product-dimension"></a>**produktdimension**

De produktattribut för storlek, färg eller konfiguration som används för dimensionsbaserad produktionskonfiguration.

###### <a name="product-family"></a>**produktfamilj**

En unik gruppering av artiklar, tjänster eller rättigheter som antingen deltar i samma produktions - eller leveransaktiviteter, eller som tillhandahålls till samma marknadssegment. I Finance and Operations representeras grupperingen genom att använda en prognostiserad allokeringsnyckel.

###### <a name="product-master"></a>**produktmall**

En standard eller en funktionell produktrepresentation som utgör grunden för konfiguration av produktvarianter.

###### <a name="product-receipt"></a>**produktinleverans**

Ett källdokument som anger inleverans av beställda produkter, inleverans av returnerade produkter eller inleverans av produkter i försändelse.

###### <a name="product-variant"></a>**produktvariant**

En konfiguration av en produktmall.

###### <a name="production-flow"></a>**produktionsflöde**

En produktionsprocess som skapas med lean-principer.

###### <a name="production-flow-model"></a>**produktionsflödesmodell**

En representation av produktionskapaciteten som tillhandahålls av en grupp med arbetsgrupper i en produktionsflödesprocess.

###### <a name="production-order"></a>**produktionsorder**

Ett källdokument som anger behoven att producera artiklar för att uppfylla efterfrågan.

###### <a name="production-schedule"></a>**produktionens tidsplan**

En tidsplan för att tillverka en viss artikel och artikelkvantitet vid en viss tidpunkt och av specifika personal- och verksamhetsresurser.

###### <a name="prospect"></a>**potentiell kund**

En deltagare som har aktuell och potentiell förmåga att tillhandahålla en tjänst eller troligtvis ge ekonomiska fördelar till en juridisk person.

###### <a name="purchase-agreement-policy"></a>**policy för inköpsavtal**

En policy som auktoriserar parterna att göra villkorsändringar i inköpsavtal.

###### <a name="purchase-order-policy"></a>**policy för inköpsorder**

En policy som auktoriserar parter att ändra villkor i inköpsorder och reglera orderbehandlingen.

###### <a name="purchase-quotation"></a>**inköpsrekvisition**

En källdokument som anger ett erbjudande att köpa en produktkvantitet till ett angivet pris och datum som svar på en anbudsförfrågan i en anskaffningsprocess.

###### <a name="purchase-requisition"></a>**inköpsrekvisition**

Ett källdokument som anger produktförfrågningar så att de kan skickas för granskning och användas för att auktorisera inköp av en inköpsorganisation.

### <a name="q"></a>**Q**

###### <a name="quantity-variance"></a>**kvantitetsavvikelse**

Skillnaden mellan en beställd produktkvantitet och en inlevererad produktkvantitet när inga fler inleveranser väntas.

### <a name="r"></a>**R**

###### <a name="receipt-advice"></a>**mottagningsavi**

Ett affärsdokument med en sammanfattning av produkterna som en köpare får från en leverantör.

###### <a name="reconciliation"></a>**avstämning**

En metod för att justera två eller flera konton eller utdrag så att siffrorna överensstämmer.

###### <a name="reduction-key"></a>**reduceringsnyckel**

En metod som används för att öka eller minska prognoskraven i huvudplaneringen baserat på användardefinierade procentsatser som tillämpas under specifika perioder.

###### <a name="register"></a>**register**

En post som används för att registrera de verksamhetsmässiga, juridiska och ekonomiska följderna av resursflödeshändelser i ett redovisningssystem.

###### <a name="rfq-request-for-quotation"></a>**anbudsförfrågan**

Ett källdokument som anger en inbjudan att lämna offerter för att tillhandahålla en produktkvantitet till ett angivet pris och datum.

###### <a name="requester"></a>**beställare**

Den person som begär de ekonomiska resurserna.


### <a name="s"></a>**S**

###### <a name="sales-agreement"></a>**försäljningsavtal**

Ett källdokument som anger ett avtal mellan två eller flera parter baserat på en överenskommelse att den säljande parten ska sälja en viss kvantitet eller ett visst värde för en produkt över tiden i utbyte mot ett lägre pris och rabatter.

###### <a name="sales-agreement-policy"></a>**policy för försäljningsavtal**

En policy som auktoriserar parterna att göra villkorsändringar i försäljningsavtal.

###### <a name="sales-order-policy"></a>**policy för försäljningsorder**

En policy som auktoriserar parter att ändra villkor i försäljningsorder och att reglera orderbehandlingen och betalningsprocesserna.

###### <a name="sales-quotation"></a>**försäljningsoffert**

En källdokument som anger ett erbjudande att tillhandahålla en produktkvantitet till ett angivet pris och datum som svar på en anbudsförfrågan i en försäljningsprocess.

###### <a name="security-role"></a>**säkerhetsroll**

En definierad uppsättning programåtkomstprivilegier. Säkerhetsrollen som tilldelas en användare avgör vilka uppgifter användaren kan utföra och vilka delar av användargränssnittet användaren kan visa. Alla användare måste tilldelas minst en säkerhetsroll för att få åtkomst till systemet.

###### <a name="segregation-of-duties"></a>**ansvarsfördelning**

En designprincip som används för att minska risken för bedrägeri och felaktigheter som separerar inspelning, verifiering, auktorisering, förvaring av tillgångar och periodisk granskning av personer som deltar i, dokumenterar och registrerar ekonomiska följder av ekonomiska transaktioner.

###### <a name="sequencing"></a>**ordningsföljd**

Ordningen som jobb behandlas i eller åtgärder utförs i en tillverkningsmiljö för att uppfylla mål.

###### <a name="shared-asset"></a>**gemensam tillgång**

En tillgång som används av mer än en kassagenererande enhet. Ett exempel är ett distributionscenter som används för att lagra artiklar innan de transporteras till olika marknader som delar samma distributionscenter.

###### <a name="single-use-kanban"></a>**kanban för engångsbruk**

En typ av kanban som används med en kanban-regel för fast kvantitet för att uppfylla en ovanligt stor efterfrågan. Ett kanban för engångsbruk utlöser inte ett nytt kanban, när det kasseras.

###### <a name="smart-rounding"></a>**smart avrundning**

En marknadsföringspraxis att använda udda tal som är marginellt mindre än det närmaste avrundade talet vid definition av priser.

###### <a name="source-requirement"></a>**källbehov**

Produktkvantiteten som dokumenteras på en källdokumentrad som skapar ett pegging-behov.

###### <a name="statistical-baseline-forecast"></a>**statistisk baslinjeprognos**

En uppskattning av framtida efterfrågan som skapas genom att du tillämpar en prognosalgoritm på historiska transaktionsdata.


### <a name="t"></a>**T**

###### <a name="takt-time"></a>**takttid**

Den tid det tar att producera en enhet av en produkt.

###### <a name="task-guide"></a>**uppgiftsguide**

En kontrollerad, guidad upplevelse genom stegen i en uppgiftsinspelning. En uppgiftsguide leder användaren genom vad som registrerades. Alla säkerhets-, data- och programbeteenden är desamma oavsett om du går igenom en uppgiftsguide eller inte. Uppgiftsguiden använder samma instrumentering som Uppgiftsinspelaren för att ta reda på när en användare har slutfört de avsedda stegen, och kan då uppmana användaren att utföra nästa steg i inspelningen.

###### <a name="task-recorder"></a>**Uppgiftsinspelare**

Ett verktyg som finns förinstallerat i Finance and Operations. Vid inspelning registrerar den alla händelser som användaren matar in i Finance and Operations-användargränssnittet som körs mot servern ‒ inklusive tillagda värden, ändrade inställningar, borttagna data, o.s.v.

###### <a name="task-recording"></a>**uppgiftsinspelning**

En fil som innehåller åtgärder och kommentarer som registreras när Uppgiftsinspelare körs i Finance and Operations.

###### <a name="three-way-matching-policy"></a>**policy för trevägsmatchning**

En matchningspolicy som kräver att ett eller flera leverantörsfakturapriser matchar ett eller flera inköpsorderpriser och att en eller flera leverantörsfakturakvantiteter matchar en eller flera produktinleveranskvantiteter.

###### <a name="transfer-batch"></a>**överföringsbatch**

Kvantiteten av en eller flera artiklar som överförs eller som kan överföras.

###### <a name="two-way-matching-policy"></a>**policy för tvåvägsmatchning**

En matchningspolicy som kräver att ett eller flera leverantörsfakturapriser matchar ett eller flera inköpsorderpriser.

### <a name="v"></a>**V**

###### <a name="value-stream"></a>**värdeström**

En driftenhet som kontrollerar ett eller flera produktionsflöden.

###### <a name="variant-configuration-technology"></a>**variantkonfigurationsteknik**

En metod för modellering av produktmallar och sökning efter produktvariantkonfigurationer.

###### <a name="vat-value-added-tax"></a>**moms (mervärdesskatt)**

En skatt på produkter i varje fas i produktionen som baseras på värdet som anges under den fasen.

###### <a name="vendor-catalog"></a>**leverantörskatalog**

En lista med produkterbjudanden som kan köpas av en leverantör.

###### <a name="vendor-invoice"></a>**leverantörsfaktura**

Ett källdokument som anger en leverantörsbetalningsförfrågan. En leverantörsfaktura kan referera till en eller flera inköpsorder. När leverantörsfakturan är auktoriserad kan en betalning göras till leverantören.

### <a name="w"></a>**W**

###### <a name="work-cell"></a>**arbetsgrupp**

En resursgrupp som deltar i en produktionsflödesaktivitet.

###### <a name="worker"></a>**arbetare**

En person som har rollen medarbetare eller leverantör och som betalas i utbyte för tjänster.

###### <a name="workspace"></a>**arbetsyta**

En sida som ger en överblick av en av de aktiviteter som användaren utför. Sidan använder paneler, listor och diagram för att visa pågående arbete och relaterade data från flera källor, och lyfter fram vanligt förekommande arbetsuppgifter som berör dessa data. Panelerna som visas i sammanfattningsavsnittet på arbetsytan visas också i relaterade avsnitt på instrumentpanelen.

