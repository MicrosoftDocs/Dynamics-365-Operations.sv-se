---
title: Skapa en bra integreringsupplevelse
description: "När integreringen utförs på ett bra sätt, ger den nya medarbetare en känsla av samhörighet i sin nya organisation."
author: tbisaacs
manager: 
ms.date: 11/14/2017
ms.topic: article
ms.prod: 
ms.service: dynamics-365-talent
ms.technology: 
ms.search.form: HcmCourseType, HcmCourseTypeGroup, HRMCourseTable
audience: Application User
ms.reviewer: rschloma
ms.search.scope: Core, Operations, Talent
ms.search.region: Global
ms.author: tbisaacs
ms.search.validFrom: 2017-06-30
ms.dyn365.ops.version: Talent July 2017 update
ms.translationtype: HT
ms.sourcegitcommit: 64f0a9a44b97a9980f8d1b76ff158f1ac9cbc114
ms.openlocfilehash: c62ad20a1e3aa3bae71b07b6f5aecb5908a90a65
ms.contentlocale: sv-se
ms.lasthandoff: 11/15/2017

---

# <a name="create-an-engaging-onboarding-experience"></a>Skapa en bra integreringsupplevelse

Om integreringen sker på ett effektivt sätt hjälper den nya medarbetare att arbeta mer effektivt, samtidigt som de även får en känsla av att de har hittat rätt i sin nya roll. Integreringen kan hjälpa nya medarbetare att förstå sina nya roller snabbare och bättre än de annars hade gjort, och de får dessutom ett försprång i fråga om att skapa relationer som kan hjälpa dem att lyckas. Omvänt kan en ineffektiv integreringsupplevelse få medarbetaren att känna tvivel över sitt beslut att gå med i din organisation. En undersökning som genomförts av Gartner år 2014 fann att nästan en tredjedel av de 1 005 svarande som lämnat ett jobb under de första sex månaderna gjorde detta efter de riktlinjer man fick från ledningen var oklara, utbildningen ineffektiv, eller på grund av att man inte lyckades skapa effektiva relationer i sin nya miljö.

## <a name="have-an-onboarding-program-in-place"></a>Ha ett integreringsprogram på plats
Det är viktigt att förstå hur och var du kan förbättra din integreringsprocess. Följande frågor kan hjälpa dig att analysera och förbättra din integreringsprocess på ett systematiskt sätt.

- Vilken avgångskvot har du?
- Lyckas dina nya medarbetare slutföra samtliga sina erforderliga integreringsuppgifter?
- Hur lång tid tar det för en ny medarbetare att öka sin effektivitet?
- Hur bedömer nya medarbetare sin tillfredsställelse?

Vänta inte tills medarbetarens första arbetsdag med att inleda integreringen. Integreringen bör starta när den nya medarbetaren har ett startdatum. Detta kallas ofta "för-integrering". Här har du chansen att hålla nyanställda nöjda med sitt val att ansluta sig till ditt företag, skapa relationer och visa upp företagets kultur och värden.

En av de viktigaste integreringsaktiviteterna är att förbereda nyanställda inför deras första arbetsdag. Detta kan vara en nervös tid för dem. Minska stressen genom att skapa en checklista och agenda inför första arbetsdagen.

### <a name="what-to-include-in-a-checklist"></a>Vad som ska ingå i en checklista

- Vad som ska tas med, till exempel fotolegitimation och bankuppgifter.
- Klädkod (om företaget har en sådan).
- Vägbeskrivning till kontoret.
- Namnet på en kontaktperson, eller ännu bättre en rekryteringskompis.
- Alla företagshandböcker eller -policyer som de bör läsa.

**Bonus**

- Skicka dem lite företagsprylar, exempelvis en t-shirt eller en mugg.
- Skicka videomeddelanden där teamet välkomnar dem till företaget.
- Inkludera ett personligt välkomnande från VD eller annan chef.
- Gör den första dagen speciell.

Låt inte en nyanställd ifrågasätta sitt eget beslut att ansluta sig till ditt företag genom att göra ett dåligt intryck första dagen.

## <a name="create-a-good-first-impression"></a>Gör ett gott första intryck

Skapa en agenda för dagen och dela den med en den nyanställde. Fokusera inte bra på det praktiska. Se till att ha roligt, presentera dem för folk och visa dem runt på kontoret. Håll övriga medarbetare uppdaterade. Meddela dem att någon ny kommer att ansluta till företaget. Utelämna inte medarbetarna på IT-, löne- och andra administrativa avdelningar. Se till att nyanställda har allt de behöver för att komma igång. Detta inkluderar en arbetsyta, dator och autentiseringsuppgifter, programvaror och verktyg. Fokusera på relationer i stället för på pappersarbete.

Relationer är nyckeln till att få nyanställda att komma igång på allvar. Ännu viktigare är att de skapar en känsla av gemenskap och tillhörighet inom ditt företag.

- Hitta en expert eller en mästare inom ditt företag och utse denne till integreringskompis.
- Sammanför nyanställda med jobbrelaterade gemenskaper (communities) eller intressegrupper. Detta är ett bra sätt att hitta coacher eller mentorer.
- Dela gruppmedlemmarnas profiler (helst i förväg) för att skynda på kommunikation, kunskapsutbyte och nätverkande.
- Glöm inte bort sociala grupper och händelser som anknyter till din anställdes personliga mål.

## <a name="provide-training"></a>Erbjud utbildning

Ge dina nyanställning det självförtroende och de verktyg som de behöver för att lyckas. Detta börjar med att tydligt definiera deras ansvar och ange dina förväntningar på hur detta ska uppnås. Skapa sedan en utbildningsplan som fokuserar på de färdigheter som de behöver för att uppfylla dina förväntningar. Fokusera inte bara på efterlevnadsbaserad utbildning.

## <a name="set-clear-milestones"></a>Ange tydliga milstolpar

Ange tydliga kontrollpunkter och feedback-loopar mellan dig och din nyanställda. Skapa så stora möjligheter att ingripa och korrigera kursen som möjligt. Du vill kunna ta tag i saker innan de växer till problem, eller till och med leder till avgång.

Tidsplanera ett personligt möte med den nya medarbetaren innan dennes första vecka är slut. Detta är en bra tidpunkt att diskutera förväntningar, arbetsstilar och karriärutveckling.

Definiera 30-, 60- och 90-dagarsmål för dina senaste teammedlemmar. När målen har angetts måste du regelbundet se efter hur deras framsteg utvecklas mot dessa mål.

## <a name="measure-and-optimize"></a>Mäta och optimera

När du inför ett nytt integreringsprogram, var särskilt noggrann med följande: 

- Förbättras avgångskvoten?
- Ökar tillfredsställelsen bland nyanställda? 

Mät dessa uppgifter och gör små förbättringar i samband med varje nyanställning.


